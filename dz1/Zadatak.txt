
1) Написати на језику C++ следеће класе (класе опремити оним конструкторима и деструктором
који су потребни за безбедно и ефикасно коришћење класа у општем случају):

• Пилот има име, број сати летења и информацију да ли је тренутно на неком лету
(подразумевано није). Подаци пилота се задају при стварању. Може да се дохвати име, број
сати летења и информација да ли је пилот тренутно на неком лету. Пилоту је могуће
повећати број сати летења за задати број сати. Могуће је променити информацију о томе да
ли је пилот на неком лету или није. Није могуће копирати пилота ни на који начин. На
главном излазу се исписује у облику име(број_сати_летења)-стање, где стање може бити
L (лети), или N (не лети) у зависности да ли се тренутно налази на лету или не.

• Авион има назив, капетана, копилота и максималан број путника које може да прими. Сви
подаци авиона могу да се дохвате. Приликом стварања задаје се назив и максималан број
путника које авион може да прими. Авиону може да се постави капетан и копилот. Капетан
авиона може бити само пилот који мора имати најмање 100 сати летења, у супротном не
може да се постави за капетана авиона. Копилот авиона може бити било који пилот.
Приликом постављања капетана и копилота, мора им се поставити информација да су на
лету. Није могуће копирати авион ни на који начин. На главном излазу се исписује у облику
AVION:назив - максималан_број_путника.

• Флота авиона има назив и садржи произвољан број авиона. Ствара се са задатим именом, а
авиони се накнадно додају. Може да се одреди укупан број авиона у флоти и максималан број
путника који флота може да превезе. Такође, могуће је дохватити авион који може да прими
највећи број путника. Флота се исписује на главном излазу тако што се у првом реду испише
назив флоте, а у засебним редовима сви авиони који се налазе у њој.
Написати главну функцију која направи флоту авиона, неколико пилота и авиона. Затим
постави капетане и копилоте авионима и дода их у флоту. На крају испише флоту и авион са
највећим бројем путника из флоте.

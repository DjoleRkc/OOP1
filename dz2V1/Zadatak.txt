
Написати на језику C++ следеће класе (класе опремити оним конструкторима, деструктором и
операторима доделе који су потребни за безбедно и ефикасно коришћење класа):

• Цвет има назив, целобројну набавну и целобројну продајну цену, који се задају при
стварању и могу да се дохвате. Могуће је израчунати зараду од продаје цвета. Могуће је
упоредити два цвета на једнакост (cvet1==cvet2). Цветови су једнаки уколико су им
једнаки називи. Могуће је исписати цвет у излазни ток (it<<cvet) тако што се исписује
његов назив.

• Букет садржи произвољан број цветова. Ствара се празан, након чега је цветове могуће
додавати појединачно. Могуће је израчунати набавну и продајну цену букета. Могуће је
израчунати зараду од продаје букета. Могуће је упоредити два букета (buket1>buket2)
тако што се упоређују њихове продајне цене. Могуће је исписати букет у излазни ток
(it<<buket) тако што се исписују сви различити цветови у букету одвојени зарезима и
продајна цена букета у облику(цветови)продајна_ценаRSD.

• Цвећара садржи произвољан број букета уређених растуће по продајној цени и целобројну
зараду која је при стварању 1000. Ствара се празна, након чега је букете могуће додати
појединачно. Додавање букета се игнорише уколико је проценат (у односу на набавну цену)
од продаје букета мањи од 20%. При додавању букета у цвећару, зарада цвећаре се умањује
за набавну цену букета. Могуће је продати букет са задате позиције. Продати букет се
уклања из цвећаре, а потом се увећава зарада цвећаре за продајну цену букета. Могуће је
исписати цвећару у излазни ток (it<<buket), тако што се у првом реду исписује зарада у
облику zarada=зарадаRSD, а потом се букети исписују у појединачним редовима.

Написати главну функцију која детаљно тестира функционалности претходно описаних класа.

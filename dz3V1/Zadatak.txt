Написати на језику C++ следеће класе (класе опремити оним конструкторима, деструктором и
операторима доделе који су потребни за безбедно и ефикасно коришћење класа):

• Скуп се састоји од произвољног броја знакова (char). Ствара се са задатoм C++ ниском
(string), чији се знаци одмах додају. Могуће је додати знак у скуп (skup+=znak), при чему
се додавање знака који се већ налази у скупу игнорише, као и испитати да ли се знак налази у
скупу (skup(znak)). Скуп није могуће копирати ни на који начин.

• Реч се ствара са задатoм C++ ниском (string) и састоји се само од слова енглеског алфабета.
Могуће је одредити дужину речи (+rec), као и број слогова речи (~rec). Број слогова речи
једнак је броју носилаца слогова речи. Носилац слога је сваки самогласник у скупу {a, e, i, o, u}
или сваки сонант у скупу {l, n, r}, ако се ни испред ни иза њега не налази самогласник, а за
слова l и n, ни ако се иза њих не налази слово j. Могуће је одредити позицију слова н-тог
носиоца слога у речи (rec(n)), при чему позиције слова крећу од 0. Вредност n==0 одређује
први слог на почетку речи, позитивне вредности n означавају претрагу од почетка речи, а
негативне вредности n од краја речи. У случају неуспешне претраге повратна вредност је -1.
Две задате речи се римују (rec1^rec2) ако им се поклапају одговарајућа слова последња два
слога, односно последњег слога ако је нека од речи једносложна. Провера поклапања слова
врши се од носилаца претпоследњих слогова у речима, односно носилаца последњих слогова,
ако је нека од речи једносложна. Реч је могуће учитати из једне линије улазног тока (it>>rec),
при чему се игноришу сви знаци који нису слова енглеског алфабета и при чему се губи
претходни садржај речи. Реч се исписује у излазни ток (it<<rec) исписивањем њених слова.

• Стих је секвенца речи произвољне дужине. Ствара се празан, а након тога је могуће додавати
појединачне речи на крај стиха (stih+=rec). Могуће је одредити дужину стиха изражену у
броју његових речи (+stih), као и број слогова стиха изражен у збиру слогова његових речи
(~stih). Могуће је дохватити реч са задате позиције (stih[ind]), обрисати реч са задате
позиције (stih(ind)) и уметнути реч испред речи на задатој позицији (stih(rec, ind)).
Два задата стиха се римују (stih1^stih2) ако им се римују последње речи. Стих је могуће
учитати из једне линије улазног тока (it>>stih) читањем речи из те линије. Стих се исписује
у излазни ток (it<<stih) исписивањем његових речи одвојених тачно једним знаком размака,
у једном реду.

• Строфа је секвенца стихова ограниченог капацитета (броја стихова), који се задаје при
стварању и који може да се дохвати. Ствара се празна, а након тога је могуће додавати
појединачне стихове на крај строфе (strofa+=stih), при чему је операција без ефекта у
случају да се покуша додавање стиха у пуну строфу или стиха са различитим бројем слогова од
стихова који се већ налазе у строфи. Приликом додавања стиха у строфу прави се копија стиха
који се додаје. Могуће је уклонити последње додати стих (-strofa), при чему је уклањање из
празне строфе операција без ефекта, као и одредити дужину строфе изражену у броју њених
стихова (+strofa). Могуће је дохватити стих са задате позиције (strofa[ind]), као и
заменити места стиховима са задатих позиција (strofa(i, j)). Могуће је одредити да ли се
стихови строфе римују (*strofa), као и једнословну ознаку врсте строфе. Строфа се исписује
у излазни ток (it<<strofa) исписивањем њених стихова у појединачним редовима.

• Катрен је строфа капацитета 4. Стихови катрена се римују, ако је број стихова једнак
капацитету и ако се први стих римује са последњим, а други са претпоследњим. Врста катрена
је К.

Написати главну функцију која учита неколико стихова са стандардног улаза, дода их у катрен и
испише га на стандардном излазу.

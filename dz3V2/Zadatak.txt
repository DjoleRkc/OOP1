Написати на језику C++ следећи систем класа. Класе опремити оним конструкторима,
деструктором и операторима доделе који су потребни за безбедно и ефикасно коришћење класа.
Грешке пријављивати изузецима типа једноставних класа које су опремљене писањем текста
поруке. За генеричке збирке није дозвољено коришћење класа из стандардне библиотеке шаблона
(STL).

• Листа садржи произвољан број података неког типа и ствара се празна. Могуће је додати
податак на крај листе (lista+=podatak). Могуће је дохватити број података у листи. Могуће
је дохватити податак са задате целобројне позиције у листи (lista[i]) уз могућност његове
измене. Грешка је уколико је позиција изван опсега.

• Време се састоји из сата и минута који се задају при стварању. Могуће је упоредити два времена
(vreme1>vreme2) и креирати ново време које је од текућег времена померено за задато време
(vreme1+vreme2). Време се у излазни ток исписује (it << vreme) у облику сати:минути,
при чему се оба дела времена исписују на ширини од две цифре са водећом нулом по потреби.

• Филм се ствара са задатим називом и временом трајања и садржи листу целобројних оцена која
је иницијално празна. Могуће је оценити филм. Могуће је дохватити време трајања и просечну
оцену филма. Могуће је дохватити једнословну ознаку филма. Филм се у излазни ток исписује
(it << film) у облику ознака назив време_трајања просечна_оцена. Једнословна ознака
домаћег филма је D. Страни филм се додатно ствара са земљом порекла и типом превода
(TITLOVAN, SINHRONIZOVAN). Приликом исписа страног филма, додатно се исписује и земља
порекла и тип превода. Једнословна ознака страног филма је S.

Написати главну функцију која детаљно тестира функционалности датих класа.
